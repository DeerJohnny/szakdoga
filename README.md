# Diplomamunka munkaterv
## Hallgatói adatok:
### Név: Deér Dániel
### Neptun kód: IOY02G
### Hallgatói azonosító: h854110
## Tématerv készítésének időpontja:
### A diplomamunka elkészítésével 2020/2021. II. Félévében kezdtem el foglalkozni.
### Tervezett záróvizsga időpont:
### 2021/2022. I. Félév
## Diplomamunka címe:
### Kognitív képességeket fejlesztő és vizsgáló játékok fejlesztése cross platformra
## Diplomamunka tárgya:
Szakdolgozatom célja egy olyan játékcsoport megalkotása, amivel a játékosok kognitív képességeit lehet vizsgálni és fejleszteni.
Három játékot fogok fejleszteni, amik különböző képességeket fog vizsgálni, mint rövid távú vizuális emlékezet, reakcióidő és munkamemória.
Az első játék egy párosítós feladat lesz. Az adott számokhoz adott szimbólumokat kell párosítani kattintásra, eltalált szimbólum esetén a következőre ugrik.. A szimbólum-szám párok végig láthatóak a játékos számára játék közben. A játék elején lesznek random sorsolva a párok. A feladat, hogy adott idő alatt a legtöbb párosítást végezze el a játékos.
 A második játékban adott szimbólumokhoz adott billentyűket kell lenyomni, amik csak a játék elején néhány másodpercre lesznek láthatóak, így sokkal nehezebb dolga lesz a játékosnak, ha minél kevesebb hibaponttal szeretné elvégezni a feladatot. A kérdéses szimbólum sosem lesz látható, mindig csak a következő, ami a rövidtávú memóriát nagyban megdolgoztatja, valamint nem csak kattintásra lép a következőre, mint az előzőben, hanem itt már magától is pár másodpercen belül, így ez nagyobb stressz szintet generál a játékosban. Ez lesz a legnehezebb és legtöbb figyelmet igénylő játék, mert itt mindig egy lépéssel előre kell gondolkozzon a játékos.
A harmadik játékban a játékos figyelmét fogom tesztelni úgy, hogy egymásnak ellentmondó képeket dobok fel neki, például: kék, zöld, → balra, és ki kell szűrnie közülük az igazakat például: fekete, lila, → jobbra. Minden állítás egy másodpercig lesz látható, amire ha a játékos rákattint elfogadja, ha nem akkor elutasítja. Nehezítés képpen mindig máshol jelenik meg a képernyőn, hogy még nagyobb stresszbe hozza a játékost.
Minden játék előtt lesz egy gyors tutorial, ami a szabályokat bemutatja.
Létrehozok egy felületet, ahol meg lehet adni a játékos nevét, korát, nemét, e-mail címét, ha esetleg el akarná küldeni magának az eredményét. Miután létrehozta a profilját beléphet a menübe, ahol elérheti az előző eredményeit, amiket adatbázisban fogok tárolni, kiválaszthatja a kívánt játékot, vagy módosíthatja az adatait. A kezdőlapon ki lehet választani a felhasználót, aki jelszóval léphet be, vagy új profilt hozhat létre, vagy csak egyszeri belépésként vendégként játszhat.
Mivel ezek gyors játékok, a nap bármely pontján, akár munka után is ki tudja őket tölteni a játékos, így megnézheti például, hogy mennyire fáradt, vagy mennyire tud koncentrálni jelen pillanatban az előző eredményeihez viszonyítva.
Minden játék végén az eredményt adatbázisba mentem. Az eredmény a következőket fogja tartalmazni: pontszám, leghosszabb hibamentes sorozat, leggyorsabb reakcióidő, hibapont, valamint átlag reakcióidő.
Minden játék előtt a játékost megkérem, hogy töltsön ki egy tesztet, amiben a jelenlegi stressz szintjét, valamint fáradtságát kérdezem 1-10-es skálán. Ezeket is eltárolom a játékhoz tartozó adatbázisba, így visszanézés esetén összefüggéseket találhat a játékos az eredménye és az adott mentális frissessége között.
A felhasználónak lehetősége lesz világos és sötét témák között váltani, hogy sötétben is kényelmes legyen kitölteni.
 

## Ütemezés:
### Első félév:
1. Ismeretek elsajátítása:
* JavaScript
* Angular
* Ionic
* HTML/CSS
2. Terv elkészítése
3. Képernyőképek elkészítése
4. Implementáció elkezdése
## Második félév:
5. Implementáció folytatása
6. Menü elkészítése
7. 1-3 játék elkészítése
8. Adatbázis létrehozása FireBase-en
9. Tesztelés
10. Dokumentálás

## Felhasználható eszközök:
JavaScript (CreateJs, EaselJs)
Angular 11
Ionic 6
npm JS
FireBase

## Felhasználható források:
https://angular.io/
https://ionicframework.com/docs/v3/
https://createjs.com/
https://www.udemy.com/
